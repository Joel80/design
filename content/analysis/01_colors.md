---
Title: Analysrapport 1
Description: Min rapport om färger
Template: analysis-report
---

## Färger på myndigheters webbplatser
I denna rapport undersöker jag färgval på tre statliga myndigheters webbplatser. 

### Urval
Jag har undersökt Pensionsmyndighetens, Försäkringskassans och Skatteverkets webbplatser. Gemensamt för de tre myndigheterna är att deras verksamhetsområden  berör de flesta medborgare under större delen av våra liv. Dessa myndigheter hanterar socialförsäkringen och skatter vilket alla medborgare förmodligen någon gång behöver få fram bra information kring. Det är därför intressant att undersöka hur webbplatserna är utformade. Här görs det genom att undersöka de färgval myndigheterna har gjort.

### Metod
De tre myndigheternas webbplatser besöktes och färgvalet undersöktes. För att undersöka färgerna använde jag mig av [ColorZilla](https://www.colorzilla.com/) för Firefox. Verktyget gör det möjligt att plocka upp en färg och få fram dess "färgkod" i hexadecimalt eller RGB-värde. Firefox developer editions utvecklarverktyg användes för att ta fram information om webbplatsernas typsnitt. Firefox inbygda funktion för att ta screenshots användes också för att ta en bild på respektive webbplats. I viss utsträckning användes [Adobes color wheel](https://color.adobe.com/sv/create/color-wheel) för att analysera de färgpaletter som hittades. I analysen användes också informationen på [dbwebb.se](https://dbwebb.se/guide/design-med-html5-och-css3/farg) kring färg och färgscheman.

### Resultat
#### Pensionsmyndigheten
På pensionsmyndighetens webbplats hittades huvudsakligen följande färger: 
    <table style="border-spacing: 4px; border-collapse: separate">
    <tr>
    <td style="height: 50px; width: 50px; background-color: #FEF5E4">
    <td style="height: 50px; width: 50px; background-color:#F8F4F0">
    <td style="height: 50px; width: 50px; background-color: #FCE8CC">
    <td style="height: 50px; width: 50px; background-color:#F8CD9A">
    <td style="height: 50px; width: 50px; background-color: #F9C141">
    <td style="height: 50px; width: 50px; background-color: #CC4202"> 
    <td style="height: 50px; width: 50px; background-color: #BF3D01">
    <td style="height: 50px; width: 50px; background-color: #972A70">
    <td style="height: 50px; width: 50px; background-color: #0A436D">
   </tr>
    </table>
Utöver dessa användes också svart och vitt för text på webbplatsen, samt en annan blå nyans för länkarna. Den huvudsakliga bakgrundsfärgen utgjordes av gråvita och beiga färger.

<img class="report-image" src= '../assets/img/pensionsmyndigheten.png' alt= "Screenshot från Pensionsmyndighetens webbplats">

De orange och gula färgerna befinner sig analogt d.vs. intill varandra på färghjulet, även den lila färgen på "tyck-till-knappen" skulle kunna sägas vara analog då den ligger intill det orange/röda spektrat på färghjulet. Den blå färgen som används för bl.a. logga in knappen skulle kunna sägas vara en komplementärfärg då den återfinns på i stort sett motsatt sida från den orangea färgen i sidans banner. Pensionsmyndigheten använder sig därför enligt min mening av ett komplementärt schema även om den komplementära blå färgen används sparsamt. Jag tycker också att det framgår tydligt att man har utgått från färgen i loggan som synns i headern när webbplatsen har designats. De blå och lila färgerna skulle jag säga utgör accentfärger om man med accentfärg menar en färg som sticker ut och markerar något - det är så de används här.

##### Typsnitt
Dessa typsnitt hittades för h1-h3 samt för brödtext.
- h1: Pensio
- h2: Pensio
- h3: Pensio
- Brödtext: Pensio

Penisonsmyndigheten tycks alltså använda ett eget typsnitt, "Pensio", för sina sidor. Både rubriker och brödtext är i sans-serif typsnitt. 

I de statliga myndigheternas värdegrund finns värden som [objektivitet och effektivitet och service](https://www.forvaltningskultur.se/statliga-vardegrunden/). Jag tror att dessa är viktiga värden att uppnå på en myndighets webbplats och man strävar efter att nå dem genom att undvika att ha allt för stor användning av t.ex. komplementfärger. Man riktar sig till användare som söker information inom myndighetens område, det finns mycket information att hämta här och man vill därför inte "störa" med utmanande färgval. Jag tycker att Pensionsmyndigheten lyckas uppnå detta med färgvalet på sin webbplats. Det egna typsnittet tycker jag också fungerar bra och ger ett rent och enkelt intryck. Likaså tycker jag att rad- och teckenavstånd samt teckenstorlek ger en lättläst webbplats vilket jag tror man har eftersträvat.


#### Försäkringskassan
På Försäkringskassans webbplats hittades följande färger: 
    <table style="border-spacing: 4px; border-collapse: separate">
    <tr>
    <td style="height: 50px; width: 50px; background-color: #FFFFFF">
    <td style="height: 50px; width: 50px; background-color: #D2D8E7">
    <td style="height: 50px; width: 50px; background-color: #A5B2CF">
    <td style="height: 50px; width: 50px; background-color: #D2E7D4">
    <td style="height: 50px; width: 50px; background-color: #116A3E">
    <td style="height: 50px; width: 50px; background-color: #0F5834">
    <td style="height: 50px; width: 50px; background-color:#BF8A21">
    <td style="height: 50px; width: 50px; background-color: #D34503">
    <td style="height: 50px; width: 50px; background-color: #A73A64">
   </tr>
    </table>

<img class="report-image" src= '../assets/img/forsakringskassan.png' alt= "Screenshot från Försäkringskassans webbplats">

De tre gröna nyanserna är dominerande på startsidan. Den blågrå och den "brungula" färgen skulle kunna ses som att de ligger analogt med dessa färger, medan den röda och lila färgen jag fann kan sägas utgöra komplementfärger från motsatta sidan av färghjulet. Dessa färger används sparsamt på startsidan för att dra uppmärksamheten till särskilda ingångar jag skulle därför säga att de utgör accentfärger på webbplatsen. Det finns alltså komplementära färger, så en slutsats som kan dras är att det är ett komplementärt schema. Men vid en koll på Adobes color wheel kan jag tycka att ett kvadratiskt schema också ger ungefär de färger som finns på webbplatsen om en utgår från den gröna färgen som bas. Så jag landar försiktigt i att Försäkringskassan möjligen här faktiskt har utgått från ett kvadratiskt schema. Bedömningen av detta beror ju på hur stor vikt man tillmäter de avvikande accentfärgerna. Det helt dominerande i min mening är ju de analoga gröna färgerna - jag tror att det är de färgerna användaren minns. På liknande sätt som vi såg för Pensionsmyndigheten så används grått och vitt som bakgrundsfärger. Svart och vitt används också för textfärger. För Försäkringskassans del tycker jag också att det är tydligt att man har utgått från loggan, som innehåller grönt och vitt, i färgvalet på webbsidan.

##### Typsnitt
Dessa typsnitt hittades för h1-h3 samt för brödtext.
- h1: NeueHaas
- h2: NeueHaas
- h3: NeueHaas
- Brödtext:  NeueHaas

Både rubriker och brödtext är i sans-serif typsnitt. 

Jag upplever att Försäkringskassan har ett färgschema som är lugnt och harmoniskt. Liksom i Pensionsmyndighetens fall tycker jag att man lyckas leverera mycket information utan att färgerna hamnar i vägen. Typnsittet tycker jag också är ett bra val om jag utgår från att min bedömning av målsättningen för webbplatserna stämmer, det är enkelt och stör inte läsningen enligt min mening. Även på denna webbplats tycker jag att teckenstorlek, rad- och teckenavstånd understödjer det jag förmodar är målet: en lättläst webbplats.

#### Skatteverket
På Skatteverkets webbplats hittades huvudsakligen följande färger: 
    <table style="border-spacing: 4px; border-collapse: separate">
    <tr>
    <td style="height: 50px; width: 50px; background-color: #FFFFFF">
    <td style="height: 50px; width: 50px; background-color: #F5F5F5">
    <td style="height: 50px; width: 50px; background-color: #E8E8E6">
    <td style="height: 50px; width: 50px; background-color: #FFDD57">
    <td style="height: 50px; width: 50px; background-color: #FDD430">
    <td style="height: 50px; width: 50px; background-color: #F7CC29"> 
    <td style="height: 50px; width: 50px; background-color: #FFCC00">
    <td style="height: 50px; width: 50px; background-color: #88A8C8">
    <td style="height: 50px; width: 50px; background-color: #3069A1">
    <td style="height: 50px; width: 50px; background-color: #003265">
   </tr>
    </table>

<img class="report-image" src= '../assets/img/skatteverket.png' alt= "Screenshot från Skatteverkets webbplats">

De dominerande färgerna på sidan är gult och blått. Det finns olika nyanser av dessa färger. Gult och blått befinner sig  på motsatt sida av färghjulet och därför skulle man här kunna tala om ett komplementärt schema. Liksom för de andra myndigheterna används främst vitt och grått som bakgrundsfärger. Återigen tycker jag att det är tydligt att man har utgått från loggan när färgvalen gjordes. Någon accentfärg som sticker ut var svår att finna på startsidan men jag noterade att man har använt en gul knapp för länken in till "Alla e-tjänster" istället för en vanlig länk. Detta förmodligen för att detta är en ofta besökt ingång som man vill uppmärksamma användarna på.

##### Typsnitt
- h1: Open Sans Semibold
- h2: Open Sans Regular
- h3: Lyckades ej finna denna rubriknivå på webbplatsen
- Brödtext: Open Sans Regular

Både rubriker och brödtext är i sans-serif typsnitt.

Även Skatteverkes webbplats tycker jag ger ett lugnt och ordnat intryck med endast liten användning av färg överhuvudtaget, det mesta går i grått eller vitt men färgerna används för att markera ut viktiga ingångar. Även här tycker jag att man når fram till det mål jag antagit att man har: att visa mycket och "tung" information utan att färger ställer sig i vägen. Jag tycker också att det enkla open-sans typsnittet samt rad- och teckenavstånd fungerar bra, det ställer sig inte i vägen för den som söker information. Också i fallet med Skatteverkets webbplats tycker jag att teckenstorlek samt rad- och teckenavstånd underlättar läsningen.

### Analys
Det jag fann hos myndigheterna är att de samtliga använder sig av  scheman där komplementära färger används men i sparsam omfattning. Möjligen avviker Försäkringskassan något med ett kvadratiskt schema men det dominerande intrycket ges av den gröna färgen och webbplatsen är endast sparsamt utsmyckad med de övriga färgerna. Det är också tydligt att samtliga utgått från sin logga i färgvalen. De enkla sans-serif typsnitten som används ger ett rent och enkelt uttryck i min mening - det är lätt att läsa texten och därmed lättare att ta till sig informationen. 

Känslan dessa myndigheter borde vilja ge, utifrån den statliga värdegrunden, är en av saklighet, man bör också sträva efter effektivitet och god service. Min tolkning av resultatet är att myndigheterna vill ge ett enkelt och vilsamt intryck på sina webbplastser. Färgerna ska inte sticka ut eller störa den som letar efter information. Därför använder man sig av "sparsamma" komplementära scheman. Jag tror också det är därför webbplatserna använder "neutrala" bakgrundsfärger som vitt, grått och beige, samt enkla sans-serif typsnitt. En viktig aspekt är också att jag tror att man velat använda färgerna från respektive myndighets logotyp på webbplatsen. Det är dessa fäger som går fram och dominerar på webbplatserna. Att man gjort så tror jag också har att göra med att man direkt ska kunna identifiera och känna igen sig på myndighetens webbplats om man har sett loggan på annat håll, t.ex. i tryckt material eller i marknadsföring. Jag tycker att myndigheterna lyckas med att göra lugna och harmoniska webbplatser. Genom den färgsättning de valt, utifrån sina loggor, kan de få användaren att känna att hen har hamnat "rätt" och genom att de sparsamt använder komplementfärger och neutrala bakgrundsfärger kan användaren fokusera på att hitta den relevanta informationen. 

### Referenser
Följande (text)källor har använts för att analysera webbplatserna.
- [dbwebb.se](dbwebb.se)
- [Förvaltningskultur](https://www.forvaltningskultur.se)


### Övrigt
Rapportförfattare: Joel Löfgren
