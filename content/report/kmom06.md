---
Title: Kmom06
Description: Min redovisning för kmom06
Template: kmom
---

## Kmom06
Ok dags att redovisa kmom06! Det har varit intressant men den här gången tyckte jag att analysen var svår, det tog en del tid att få klart den. Det var också intressant att arbeta med tillgängligheten på den egna webbplatsen, ett viktig ämne tycker jag. Det var lite olika saker som behövde fixas - alltifrån rubriker som inte kom i rätt ordning till länkar som inte hade någon text. Jag hann med att arbeta lite med prestandan också men kanske inte fullt ut. Mest blev det att försöka se över bilder och se om det gick att optimera dem ännu mer - det finns mer att göra där för att få bättre poäng.

### Designelement och designprinciper och uppgiften utvärdera designprinciper
Som jag skrev inledningsvis så var detta lite utmanande. Lite som i fallet med färgerna så satt jag nu och vred på olika designprinciper och fick fundera på om det rörde sig om enhet eller harmoni, djup eller minimalism. Jag hade dock god hjälp av egentligen alla källor som fanns med i kursmomententet men jag använde främst två: Beaird och Visual Literacy i själva analysen. Som jag skrev tog det tid att göra analysen men det var ändå intressant, roligt och lärorikt. Jag tror att om jag bara hade läst om principerna utan att använda dem i en analys så hade min kunskap inom området varit betydligt mindre nu. Denna ökade kunskap samt en insikt om att det faktiskt går att analysera design utifrån dessa principer även om en inte själv känner sig som bra på design är något jag tar med mig.

Det känns fortfarande lite förvirat att försöka separera en del av principerna från varandra tycker jag men det är kanske inte så konstigt då flera principer ofta samverkar för att ge en viss känsla. På samma sätt samverkar ju ofta flera element t.ex. linjer och former för att skapa något, en yta, en inramning eller kanske t.o.m. en bild i sig. För mig är området fortfarande komplext men jag tycker verkligen att jag har fått bra verktyg att arbeta med och bra tips på källor att återvända till vid behov. 

### Uppdateringar
I analysen av min egen sida kom jag fram till att den är ganska minimalistisk och platt. Jag är relativt nöjd med detta uttryck, en anledning till att jag valt det är att det är enkelt och att jag då inte riskerar att gå bort mig helt i designdjungeln. Jag lärde mig dock i analysen vikten av enhet och insåg att jag t.ex. har gjort olika med mina bilder. Några som logga och "me-bild" var runda - de flesta andra fyrkantiga. Vid läsningen av kurslitteraturen fick jag också insikt om att runda former ses som mer harmoniska. Jag valde därför att lägga rundade hörn på de flesta av mina bilder så att de skulle vara mer i samklang med varandra. Det enda undantaget är flash-bilden som jag behöll fyrkantig för att den ska "rama in" det fyrkantiga "textblocket" bättre. 

Jag fick också insikt om att rörelse kan skapa liv på en webbplats och jag hade inget sådant innan. Samtliga webbplatser jag analyserade använde någon form av rörelse och jag tyckte det tillförde en del. För att få lite liv i en av de bärande delarna på min sida - galleriet - valde jag därför att arbeta med CSS-animationer så att bilderna skalas upp då en för muspekaren över dem. Rörelsen hjälper också till att skapa lite perspektiv på denna sida eftersom en bild när den "poppar" ut lägger sig framför de andra elementen. Genom att rörelsen enbart finns på en sida så blir denna också lite annorlunda och betonas därför. Om en tänker sig att det var här mina projekt låg (istället för bilder på blixtar) så tänker jag att det kanske inte är så dumt att just denna sida betonas. Jag tror det blev ok, även om det känns som att det total-enkla fick stryka lite på foten. Det var ju en intressant övning också som krävde att jag fick söka en del information för att få till.


### "The final touch"
För mig är "the final touch" just det "lilla extra" som lyfter något. Det kan handla om små åtgärder som gör att en webbplats håller ihop bättre eller blir mer levande. I början av kap. 3 av "The principles of beautiful Web Design" skriver Beaird ungefär att många designers nöjer sig med att göra ett standardjobb men att det ofta är värt att göra det lilla extra för att få en webbplats att höja sig ytterligare ett snäpp. I mitt fall har jag försökt göra detta genom att göra mina bilder mer lika varandra med rundade hörn, samt genom att arbeta in rörelse på en av de sidor jag uppfattar som bärande. 

### TIL
Min TILL för detta kmom är att även jag, som på intet sätt kunde något om design för ett par veckor sedan, med rätt verktyg kan ge mig på och försöka analysera webbplatser ur ett designperspektiv.