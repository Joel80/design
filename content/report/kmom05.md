---
Title: Kmom05
Description: Min redovisning för kmom05
Template: kmom
---

## Kmom05
Ok dags att redovisa kmom05! Det var intressant att arbeta med analysen av webbplatsers snabbhet och att arbeta med galleriet, bilder och cimage. Kul också att få fortsätta arbeta med och fundera över Grid.

### Arbetet med analysen
Det var intressant att arbeta med analysen. Jag valde att arbeta med samma tre myndighetswebbplatser som när det gällde färganalysen. Jag tänkte att om det är viktigt med färgsättning och design för att ta till sig informationen på en myndighetsplats så är det också viktigt hur snabbt en kan få fram informationen en söker efter. Samtliga webbplatser fick bättre betyg på desktop (de låg nära "bra" i PageSpeedInsighets analys) än mobil. I den mobila analysen var det bara Pensionsmyndigheten som närmade sig "bra" i PageSpeedInsights betyg. Det verkade som att samtliga webbplatser fick "backning" på att de inte laddade in vissa resurser i förväg. Ett annat gemensamt problem för två av myndigheterna var att vissa resurser blockerade renderingen och att dessa kanske kunde laddas senare eller inlinas. Det var en rolig övning eftersom jag lärde mig en hel del om både analysverktyg och vikten av att arbeta med sina resurser så att sidorna laddas snabbare.

### Cimage och bildverktyg
Det känns verkligen som att jag bara har hunnit skrapa på ytan med Cimage men jag gillar "verktyget"! Framförallt tycker jag att en stor fördel är att det går att modifiera bilderna utan att använda ett bildredigeringsprogram så att orginalbilden "bevaras". Jag tycker också att det är smidigt att kunna modifiera en och samma bild "on the fly" istället för att arbeta med flera varianter av samma bild. När det gäller vilka bildverktyg jag själv använder så blir det nästan pinsamt men det är väl bäst att vara ärlig. Jag har faktiskt inte använt så mycket bildverktyg alls. I arbetet här har jag t.ex. nöjt mig med det inbyggda verktyget i Firefox för att göra skärmdumpar och jag har i vissa fall modifierat bilder i appen Foton... Jag föredrar Cimage där jag kan programmera bilderna för att få dem som jag vill ha dem. Men jag inser ju att det vore bra att lära sig lite mer om bildhantering så vid tillfälle tänkte jag titta närmare på de verktyg som fanns med i detta kmom.

### Tankar och uppfattningar kring bilder på webben
Det går ju inte att säga annat, tycker jag, än att bilder är otroligt viktiga för webben. Jag håller med om det som Jason Baird skriver i The principles of beautiful web design att rätt bilder kan dra in användare till en webbplats men att fel bilder kan göra att webbplatsen inte uppskattas. (kap 5 inledningen). Även om det i min egen undersökning endast dök upp i ett fall att bildformat kunde ha påverkat prestandan så har mitt eget arbete med realtivt stora bilder i galleriet varit upplysande kring betydelsen av att försöka få ned storleken på bilderna för att öka nedladdningshastigheten. Att göra bilderna responsiva, har jag också insett, handlar inte bara om att de ska se snygga ut på liten skärm utan också om att de inte ska ta för mycket resurser i anspråk på t.ex. mobila anslutningar. Även om jag som jag skriver i min analys upplever mig som relativt tålmodig när det gäller laddningstider så förstår jag ju vikten av att det ska gå snabbt och vara resursnålt. Inte minst med tanke på att mobila anslutningar blir allt vanligare och att det finns många områden med sämre täckning där tillgången till information kan vara viktig. Eftersom bilder är bra för att snabbt förmedla information men också kan vara en sådan resurs som tar upp mycket bandbredd så är det viktigt att tänka igenom användning av dem samt att "behandla" dem så att de blir så "snåla" som möjligt. Bildbehandling för webben anser jag alltså vara ett viktigt område.

### TIL
Min TIL för detta moment får nog bli lösningen för hur man kunde ladda in bilderna i galleriet dynamiskt. I måndags kväll påbörjade jag en hårdkodad lösning. Fastän jag lyckades få till loopar med hjälp av pages() för landningssidorna för rapport och analys så lyckades jag inte då knäcka hur jag skulle göra samma sak med resurser som bilder... När jag gick och la mig tänkte jag att det kanske skulle kunna gå att göra med meta-information. Ingen kunde ha blivit lyckligare än jag när Niklas sedan visade en sådan lösning på föreläsningen. Mycket bra!

### Till sist: Youtube-klipp!
Favoritklipp och favoritklipp... men för en gammal brädspelare som har spelat sönder spelet en fick i mitten av 80-talet så är det här i alla fall något att vänta på...
<div class="embed-container">
    <iframe src="https://www.youtube.com/embed/Xjv7vdBkluw" frameborder="0" allowfullscreen></iframe>
</div>
