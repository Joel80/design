---
Title: Kmom05
Description: Min redovisning för kmom05
Template: kmom
---

## Kmom05
Ok dags att redovisa kmom05! Det var intressant att arbeta med analysen av webbplatsers snabbhet och att arbeta med galleriet, bilder och Cimage. Kul också att få fortsätta arbeta med och fundera över Grid. Båda föreläsningarna på detta moment var mycket bra. Tisdagens föreläsning gav bra tips på hur man kunde använda metadata för att läsa in bilderna i galleriet "dynamiskt". Jag hade själv klurat på om det kunde gå att använda metadata för detta och valde därför att implementera denna lösning. Onsdagens föreläsning tycker jag gav många viktiga insikter, inte minst om hur webbresureser kan påverka koldioxidsläpp och hur en kan arbeta med både design och kod för att minska dessa utsläpp.

### Arbetet med analysen
Det var intressant att arbeta med analysen. Jag valde att arbeta med samma tre myndighetswebbplatser som när jag gjorde färganalysen. Jag tänkte att om det är viktigt med färgsättning och design för att ta till sig informationen på en myndighetsplats så är det också viktigt hur snabbt en kan få fram informationen en söker efter. Samtliga webbplatser fick bättre betyg på desktop (de låg på eller nära "bra" i PageSpeedInsighets analys) än mobil. I den mobila analysen var det bara Pensionsmyndigheten som närmade sig "bra" i PageSpeedInsights betyg. Det verkade som att samtliga webbplatser fick "backning" på att de inte laddade in vissa resurser i förväg. Ett annat gemensamt problem var att vissa resurser blockerade renderingen och att dessa kanske kunde laddas senare eller inlinas. En fundering som jag lyfter i min analys är om resultatet kan bero på att mydnigheternas webbplatser är designade för besök från datorer i första hand eftersom man kanske förväntar sig att besökarna använder dator när de ska använda sidorna. Denna analys var en rolig övning eftersom jag lärde mig en hel del om både analysverktyg och vikten av att arbeta med sina resurser så att sidorna laddas snabbare.

### Cimage och bildverktyg
Det känns verkligen som att jag bara har hunnit skrapa på ytan med Cimage men jag gillar det! Framförallt tycker jag att en stor fördel är att det går att modifiera bilderna utan att använda ett bildredigeringsprogram så att orginalbilden "bevaras". Jag tycker också att det är smidigt att kunna modifiera en och samma bild "on the fly" istället för att arbeta med flera varianter av samma bild som har redigerats på olika sätt i ett separat program. När det gäller vilka bildverktyg jag själv använder så blir det nästan pinsamt men det är väl bäst att vara ärlig. Jag har faktiskt inte använt så mycket bildverktyg alls. I arbetet här har jag t.ex. nöjt mig med det inbyggda verktyget i Firefox för att göra skärmdumpar och jag har i vissa fall modifierat bilder i appen Foton tidigare under kursen... Jag föredrar Cimage där jag kan modifiera bilderna med kod för att få dem som jag vill ha dem framför att arbeta i bildredigeringsprogram. Men jag inser ju att det vore bra att lära sig lite mer om bildhantering så vid tillfälle tänkte jag titta närmare på de verktyg som fanns med i detta kmom.

### Tankar och uppfattningar kring bilder på webben
Det går ju inte att säga annat, tycker jag, än att bilder är otroligt viktiga för webben. Jag håller med om det som Jason Baird skriver i "The principles of beautiful web design" att rätt bilder kan dra in användare till en webbplats men att fel bilder kan göra att webbplatsen inte uppskattas. (kap 5). Även om det i min egen undersökning endast dök upp i ett fall att bildformat kunde ha påverkat prestandan så har mitt eget arbete med relativt stora bilder i galleriet varit upplysande kring betydelsen av att försöka få ned storleken på bilderna för att öka nedladdningshastigheten. Under arbetet med kursmomentet har jag dels använt Cimage för att dra ned kvalitén och sätta en width på 700 för bilderna i galleriet för att på det sättet göra bilderna mindre. Jag har också arbetat med att göra dem responsiva och minskat width ännu mer på mindre skärmar med hjälp av srcset för att på det sätt minska bildernas storlek och hur mycket data som behöver skickas till mobila enheter. Att göra bilderna responsiva, har jag insett under detta kmom, handlar inte bara om att de ska se snygga ut på liten skärm utan också om att de inte ska ta för mycket resurser i anspråk på t.ex. mobila anslutningar. Även om jag som jag skriver i min analys upplever mig som relativt tålmodig när det gäller laddningstider så förstår jag ju vikten av att det ska gå snabbt och vara resursnålt. Inte minst med tanke på att mobila anslutningar blir allt vanligare och att det finns många områden med sämre täckning där tillgången till information kan vara viktig. Eftersom bilder är bra för att snabbt förmedla information men också kan vara en sådan resurs som tar upp mycket bandbredd så är det viktigt att tänka igenom användning av dem samt att "behandla" dem så att de blir så "snåla" som möjligt. Onsdagens föreläsning fick mig också att inse att det finns vikitga miljöskäl för att minska datamängden som skickas. Jag har kanske inte varit helt omedveten om att konsumtionen av data via nätverk innebär en belastning på miljön men föreläsningen och kursmomentet gav en bild av hur stor denna påverkan är och också att det finns många saker att göra för att minska de datamängder som skickas utan att det egentligen påverkar själva tjänsten i sig. Jag tycker att det är intressant att detta problem kan angripas på flera sätt, dels genom att tänka på det ur ett rent designperspektiv: "vilka bilder behövs och hur många" men också ur ett programmeringsperspektiv - "hur kan jag programmera på ett så resursnålt sätt som möjligt"? Bildbehandling för webben anser jag alltså vara ett väldigt viktigt område som påverkar både användarupplevelse och miljö.

### TIL
Min TIL för detta moment får bli insikten att hur vi designar och programmerar webbsidor inte bara handlar om användarupplevese utan också om miljö.

### Till sist: Youtube-klipp!
Favoritklipp och favoritklipp... men för en gammal brädspelare som har spelat sönder spelet en fick i mitten av 80-talet så är det här i alla fall något att vänta på...
<div class="embed-container">
    <iframe src="https://www.youtube.com/embed/Xjv7vdBkluw" frameborder="0" allowfullscreen></iframe>
</div>
