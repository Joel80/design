---
Title: Home
Description: This is our index page.
---

Home page
==========================

<!-- The source for this page is in `content/index.md`.

This is a sample home page written in markdown with some frontmatter defined.

The pages make up a Anax site for demonstration purpose, it is something to start from. -->


 Joel Löfgren heter jag, född i Södertälje och numera bosatt i Älvsjö i Stockholm. Jag är gift och har en dotter som snart fyller fyra. Är bibliotekarie till yrket och jobbar på ett bibliotek i Stockholm. Min utbildningsbana har knappast varit spikrak. Efter naturvetenskapligt gymnasium inriktat mot kemi var framtidsplanerna klara: jag skulle så klart satsa på en magister eller bli civilingenjör i kemi. Men filosofi hade varit ett favoritämne på gymnasiet, det kunde ju inte skada att läsa ett par terminer teoretisk filosofi först och få ett grepp om ontologi och epistemologi innan en börjar med det mer tekniska? Filosofin ledde vidare till statsvetenskap och när utbildningen var klar insåg jag att den behövde knytas ihop med något mer praktiskt som t.ex. en bibliotekarieutbildning. Sagt och gjort efter ytterligare studier var jag färdigbakad bibliotekarie med ämneskunskaper inom statsvetenskap och lyckades få ett jobb på de meriterna.

Datorer är något jag varit intresserad av sedan min mor fick möjlighet att låna hem en 386:a från jobbet (måste ha varit i början av 90-talet). Den satt jag och kompisarna och hängde framför, spelade spel och provade att göra textäventyr i Basic. Men sen lämnade jag programmeringen under många år även om det alltid har legat och hägrat: tänk om man kunde lära sig att programmera! Sedan något år har jag hoppat på den tanken igen. Jag har provat att lära mig C++ på egen hand och i våras kompletterade jag mitt urgamla gymnasiebetyg med programmering 1.

På fritiden umgås jag med min familj, en stor del av fritiden lägger jag nu också på programmering.